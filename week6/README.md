## Задачи с булеви изрази

### Зад. 1

Да се напише програма, която по въведено 4-цифрено естествено число проверява дали първата му цифра е нечетна.

### Зад. 2

Тишко иска да си купи нов лаптоп. Той е готов да даде от 1000 до 1500 лева за лаптоп с най-малко 3 USB порта, най-малко 8 GB RAM и SSD диск. Ако обаче лаптопът няма SSD или има по-малко от 8 GB RAM, той не иска да даде повече от 800 лева. Напишете булев израз, който по цена на лаптоп, брой USB портове, количество RAM и дали има SSD определя дали Тишко ще си купи лаптопа.

### Зад. 3

По даден месец и година изведете броя дни от месеца.(hint: 1,3,5,7,8,10,12 имат по 31 дни, а 4,6,9,11 имат 30 !Февруари - 29!)

Примери

Вход: 12 2014

Изход: 31

Вход: 2 2016

Изход: 29

### Зад. 4

Да се въведат три цели числа в конзолата, които представляват параметрите a,b,c на квадратно уравнение ax^2 + bx + c = 0. Да се определи дали уравнението има решение, колко корена има и кои са те.

Примери: 0 4 5 -> x = -1.25
2 5 7 -> No solution!
1 10 25 -> x1, x2=-5
1 -5 6 -> x1 = 2, x2 = 3

## Задачи с цикли

### Зад. 5

Напишете програма, която приема цяло число. Да се пресметне сбора от цифрите му.

### Зад. 6

Проверете дали едно число е палиндром. (Число палиндром е число, което прочетено и отзад, и отпред е еднакво).

### Зад. 7

Дадено е цяло число. Напишете програма, която проверява, дали то е съставено от различни цифри.

### Зад. 8

По дадено число N изкарайте на екрана квадрат от N x N символи, където по главния диагонал стоят нули, над него +, а под него -.  
Вход: 4

Изход:  
0+++  
-0++  
--0+  
---0

### Зад. 9

Да се приеме цяло число k и да се изведе триъгълник от k реда в следния вид:

Вход: 4
Изход: <br>
1 <br>
2 3 <br>
4 5 6 <br>
7 8 9 10 <br>

### Зад. 10

Да се напише програма, която по въведено цяло число от конзолата проверява дали може да се получи като сума на две прости числа и извежда всички варианти на конзолата.

### Зад. 11

Да се напише задача, която при въведено число се извеждат всичките му негови прости делители.

Вход: 60
Изход: 2, 3, 5
